<!DOCTYPE html>
<html lang="cs">
  <head>
    <meta charset="utf-8">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Řeč do britského rozhlasu">
    <meta name="apple-mobile-web-app-capable" content="yes">
    <title>Řeč do britského rozhlasu</title>
    <link rel="stylesheet" href="./style/style.min.css" media="screen" integrity="sha256-EAcAoh4bH4+fb1dtQiDCgZPfIxnBnL+lbmL5Hc0pzMU=">
    <meta name="nb-research" content="Tato kniha je dočasně součástí výzkumu, který nám pomůže vylepšit webové knihy. Sbíráme pouze anonymní data o tom, jak čtete knihu. Pro použití cookies potřebujeme Váš souhlas. Děkujeme! (<a href='https://www.mlp.cz/cz/o-knihovne/cisla-dokumenty-povinne-informace/povinne-dostupne-informace/cookies/'>Jaké cookies používáme?</a>)">
    <meta name="nb-research-orgs" content="Městská knihovna v Praze a Masarykova univerzita">
    <meta name="nb-research-ga" content="UA-187132260-1">
    <link rel="icon" type="image/x-icon" href="./assets/favicon.ico">
    <link rel="icon" type="image/png" sizes="16x16" href="./assets/favicon-16x16.png">
    <link rel="icon" type="image/png" sizes="32x32" href="./assets/favicon-32x32.png">
    <link rel="icon" type="image/png" sizes="48x48" href="./assets/favicon-48x48.png">
    <link rel="manifest" href="./assets/manifest.webmanifest">
    <meta name="mobile-web-app-capable" content="yes">
    <meta name="theme-color" content="#A86818">
    <meta name="application-name" content="Karel Čapek: Anglické listy">
    <link rel="apple-touch-icon" sizes="57x57" href="./assets/apple-touch-icon-57x57.png">
    <link rel="apple-touch-icon" sizes="60x60" href="./assets/apple-touch-icon-60x60.png">
    <link rel="apple-touch-icon" sizes="72x72" href="./assets/apple-touch-icon-72x72.png">
    <link rel="apple-touch-icon" sizes="76x76" href="./assets/apple-touch-icon-76x76.png">
    <link rel="apple-touch-icon" sizes="114x114" href="./assets/apple-touch-icon-114x114.png">
    <link rel="apple-touch-icon" sizes="120x120" href="./assets/apple-touch-icon-120x120.png">
    <link rel="apple-touch-icon" sizes="144x144" href="./assets/apple-touch-icon-144x144.png">
    <link rel="apple-touch-icon" sizes="152x152" href="./assets/apple-touch-icon-152x152.png">
    <link rel="apple-touch-icon" sizes="167x167" href="./assets/apple-touch-icon-167x167.png">
    <link rel="apple-touch-icon" sizes="180x180" href="./assets/apple-touch-icon-180x180.png">
    <link rel="apple-touch-icon" sizes="1024x1024" href="./assets/apple-touch-icon-1024x1024.png">
    <meta name="apple-mobile-web-app-capable" content="yes">
    <meta name="apple-mobile-web-app-status-bar-style" content="black-translucent">
    <meta name="apple-mobile-web-app-title" content="Anglické listy">
    <meta property="og:title" content="Anglické listy">
    <meta property="og:type" content="book">
    <meta property="og:book:author" content="Karel Čapek">
    <meta property="twitter:title" content="Karel Čapek: Anglické listy">
    <meta property="og:image" content="./assets/cover-1200x620.png">
    <meta property="twitter:image" content="./assets/cover-1200x1200.png">
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="about" href="about.html">
    <link rel="prev" href="./anglicke_listy_011.html">
    <link rel="next" href="./anglicke_listy_013.html">
    <meta name="nb-order" content="8">
    <link rel="self" href="anglicke_listy_012.html">
    <meta name="nb-identifier" content="capek-anglicke-listy-ab0c9d9">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="2030" data-nb-chars="12460">
    <nav role="doc-toc">
      <ul class="plain section">
        <li><a href="anglicke_listy_005.html">Předmluva</a></li>
        <li><a href="anglicke_listy_006.html">Anglie</a></li>
        <li><a href="anglicke_listy_007.html">Cesta
            do Skotska</a></li>
        <li><a href="anglicke_listy_008.html">Severní
            Wales</a></li>
        <li><a href="anglicke_listy_009.html">Listy
            o Irsku</a></li>
        <li><a href="anglicke_listy_010.html">Zase
            v Anglii</a></li>
        <li><a href="anglicke_listy_011.html">Vy
            Angličané
            (K anketě Daily Heraldu)</a></li>
        <li><a href="anglicke_listy_012.html">Řeč
            do britského rozhlasu</a></li>
        <li><a href="anglicke_listy_013.html">Ediční poznámka</a></li>
        <li><a href="anglicke_listy_014.html">Život
            a doba spisovatele
            Karla Čapka v datech</a></li>
        <li><a href="anglicke_listy_015.html">První vydání knih Karla Čapka</a></li>
        <li><a href="anglicke_listy_016.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anglicke_listy_011.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="4" data-nb-chars="25"><span class="idea" data-nb-ref-number="1" id="idea1" data-nb-words="4" data-nb-chars="25">Řeč do&nbsp;britského rozhlasu</span></h1>
        <section>
          <p class="chunk" data-nb-ref-number="2" data-nb-words="4" data-nb-chars="30"><span class="idea" data-nb-ref-number="2" id="idea2" data-nb-words="4" data-nb-chars="30">Moji drazí britští posluchači,</span></p>
        </section>
        <section>
          <p class="chunk" data-nb-ref-number="3" data-nb-words="110" data-nb-chars="653"><span class="idea" data-nb-ref-number="3" id="idea3" data-nb-words="110" data-nb-chars="653">ačkoliv tuto řeč nebudu sám mluvit, pociťuji, zatímco ji&nbsp;píšu, jisté rozpaky před vámi. Zdá se&nbsp;mi, že&nbsp;by&nbsp;nebylo slušno, abych řekl cokoliv proti vám, protože se&nbsp;nemůžete bránit; nemůžete mně skočit do&nbsp;řeči a&nbsp;protestovat, že&nbsp;nemám pravdu. Pravda, mohli byste mne vypnout nebo případně chopit se&nbsp;kladiva a&nbsp;rozbít svůj přijímač; přesto by&nbsp;jakési vlny (nebo co&nbsp;to&nbsp;je) pobíhaly vesmírem a&nbsp;roznášely křivé poznatky o&nbsp;ostrovanech Velké Británie. Mimoto jsem cizinec a&nbsp;byl jsem v&nbsp;Anglii jenom jednou; proto prosím, abyste mne nepokládali za&nbsp;znalce, který ví&nbsp;o&nbsp;Anglii více než jiní, nýbrž právě za&nbsp;cizince, který se&nbsp;v&nbsp;Anglii podivil věcem, kterým vy&nbsp;se&nbsp;nedivíte.</span></p>
          <p class="chunk" data-nb-ref-number="4" data-nb-words="64" data-nb-chars="423"><span class="idea" data-nb-ref-number="4" id="idea4" data-nb-words="64" data-nb-chars="423">Říkám, že&nbsp;jsem byl v&nbsp;Anglii jenom jednou. Není to&nbsp;tak docela pravda. Každý, kdo čte anglickou literaturu, vstupuje do&nbsp;té&nbsp;nejskutečnější a&nbsp;nejangličtější Anglie. Pokud tomu rozumím, anglická literatura je&nbsp;ještě angličtější než anglická církev nebo anglická politika; řekl bych, že&nbsp;vaše knihy jsou tak absolutně anglické jako anglický venkov nebo anglická rodina. Nic víc snad nepotřebuje být řečeno k&nbsp;chvále vaší literatury.</span></p>
          <p class="chunk" data-nb-ref-number="5" data-nb-words="249" data-nb-chars="1495"><span class="idea" data-nb-ref-number="5" id="idea5" data-nb-words="249" data-nb-chars="1495">Zdá se, že&nbsp;ostrované Velké Británie žili dlouho a&nbsp;doposud žijí ve&nbsp;zvláštním klamu. Cestují po&nbsp;celém světě, domnívajíce se, že&nbsp;povodí řeky Niger nebo Amazonas je&nbsp;romantičtější a&nbsp;pitoresknější než například okolí říčky Cam. Stalo se&nbsp;mi&nbsp;v&nbsp;Londýně, že&nbsp;jsem byl představen jednomu gentlemanu. „How do&nbsp;you do,“ řekl přívětivě, „byl jste v&nbsp;Číně?“ Tehdy jsem se&nbsp;nepokusil vyložit mu, že&nbsp;nemyslím na&nbsp;Čínu, jelikož právě objevuji Anglii, a&nbsp;že&nbsp;podle mého mínění je&nbsp;Anglie stejně exotická krajina jako Čína. Není nemožno, že&nbsp;ten gentleman v&nbsp;tuto chvíli naslouchá mému povídání; rád bych mu&nbsp;řekl, že&nbsp;od&nbsp;té&nbsp;doby jsem sice nebyl v&nbsp;Číně, ale v&nbsp;několika jiných zajímavých zemích, a&nbsp;že&nbsp;žádná z&nbsp;nich nebyla tak podivná a&nbsp;překvapující jako Velká Národní Rezervace Anglosasů a&nbsp;Kaledonců, po&nbsp;které jsem putoval tehdy. Žádná země neuchovala víc své původní přírody a&nbsp;svých kmenových zvyků než Anglie. Potkal jsem cestující Angličany například v&nbsp;Seville, v&nbsp;Girgenti nebo v&nbsp;Perugii; ať&nbsp;jsou kdekoliv, vezou s&nbsp;sebou ve&nbsp;svých zvycích i&nbsp;názorech kus Anglie, tak jako beduín s&nbsp;sebou vozí svůj modlicí koberec, a&nbsp;nejsou s&nbsp;to&nbsp;z&nbsp;ní&nbsp;vykročit. Mám jakési podezření, že&nbsp;tím způsobem vznikla Britská říše: že&nbsp;nějaký Brit přistál na&nbsp;neznámém břehu a&nbsp;založil tam golfové hřiště, anglickou neděli, obchod, horkou vodu a&nbsp;domek s&nbsp;cihelným krbem. Všude, kde se&nbsp;zastaví Angličan, vznikne britský ostrov. Cestující Angličané jsou putující britské ostrovy. Někdy to&nbsp;platí i&nbsp;o&nbsp;britské politice, ale to&nbsp;je, jak říká Mr. Kipling, jiná povídka.</span></p>
          <p class="chunk" data-nb-ref-number="6" data-nb-words="100" data-nb-chars="633"><span class="idea" data-nb-ref-number="6" id="idea6" data-nb-words="100" data-nb-chars="633">Mám-li vypočítat několik věcí, které u&nbsp;vás bijí cizinci do&nbsp;očí jako zvlášť anglické a&nbsp;následkem toho mimořádně malebné, začnu hned půdou, po&nbsp;které chodíte. Vzpomínám si&nbsp;na&nbsp;bílou křídu Doveru a&nbsp;červené skály devonské, na&nbsp;růžovou žulu z&nbsp;Inverness, zelený kámen Jezerního kraje a&nbsp;modrou břidlici Severního Walesu nebo na&nbsp;černé, hnědé, brunátné i&nbsp;suříkově červené cihly, ze&nbsp;kterých jsou stavěny staré domky vašeho starého venkova. Řekne-li mi&nbsp;někdo, že&nbsp;Anglie není tak barevná jako Orient, poradím mu, aby se&nbsp;podíval na&nbsp;půdu Anglie. Myslím, že&nbsp;národ zrozený na&nbsp;půdě, která tak oplývá barvou, nemůže nikdy zestárnout nedostatkem fantazie.</span></p>
          <p class="chunk" data-nb-ref-number="7" data-nb-words="110" data-nb-chars="660"><span class="idea" data-nb-ref-number="7" id="idea7" data-nb-words="110" data-nb-chars="660">Druhý veliký dojem, se&nbsp;kterým se&nbsp;potká poutník v&nbsp;Anglii, je&nbsp;anglický trávník, neboť nejenom je&nbsp;zelený a&nbsp;hustý jako žádný jiný trávník na&nbsp;světě, ale smí se&nbsp;po&nbsp;něm chodit. Domnívám se, že&nbsp;Anglie se&nbsp;stala zemí svobody proto, že&nbsp;tam bylo dovoleno šlapat po&nbsp;trávníku. Snad proto také měla Anglie v&nbsp;dějinách tak málo revolucí, že&nbsp;Britové mohli svůj instinkt svobody stále ukájet pouhým kráčením po&nbsp;lukách. Nepovažuju za&nbsp;vyloučeno ani to, že&nbsp;Británie počala ovládat vlny tím, že&nbsp;v&nbsp;nich viděla cosi jako veliký trávník, po&nbsp;kterém je&nbsp;dovoleno se&nbsp;ubírat, kamkoliv se&nbsp;komu zachce. Ať&nbsp;je&nbsp;tomu jakkoliv, pro kontinentálního člověka jsou anglické trávníky velkou zkušeností.</span></p>
          <p class="chunk" data-nb-ref-number="8" data-nb-words="242" data-nb-chars="1482"><span class="idea" data-nb-ref-number="8" id="idea8" data-nb-words="242" data-nb-chars="1482">Třetí mohutný dojem jsou anglické stromy. Jsou totiž neobyčejně staré a&nbsp;veliké, a&nbsp;poutník na&nbsp;nich shledává, že&nbsp;staré věci mohou být opravdu živé. Všude jsou staré stromy, ale v&nbsp;Anglii jsou téměř jenom staré stromy. Jeden botanik mně vysvětloval, že&nbsp;jejich zvláštní košatost má&nbsp;cosi co&nbsp;dělat s&nbsp;anglickým klimatem, ale já&nbsp;myslím, že&nbsp;má&nbsp;víc co&nbsp;dělat s&nbsp;anglickou zálibou ve&nbsp;starých a&nbsp;ctihodných věcech, jako je&nbsp;tradice, jako je&nbsp;Sněmovna lordů, jako jsou oxfordské koleje a&nbsp;tak dále. Myslím, že&nbsp;takový strom v&nbsp;Anglii roste od&nbsp;začátku proto, aby se&nbsp;jednou stal prastarým a&nbsp;košatým stromem, důstojným jako katedrála; zdá se&nbsp;mi, že&nbsp;Anglie je&nbsp;země, kde i&nbsp;lidé objevili tajemství, jak stárnout krásně a&nbsp;důstojně. Chce-li kontinentální člověk někoho nebo něco zvlášť něžně oslovit, užije deminutiva a&nbsp;označuje milované věci jako „malé“; ale Angličan je&nbsp;nazývá „dear old“. V&nbsp;Anglii je&nbsp;mnoho věcí, které jsou ve&nbsp;velké vážnosti ne&nbsp;proto, že&nbsp;jsou užitečné, ale proto, že&nbsp;jsou staré. Řekl bych, že&nbsp;Angličané žijí v&nbsp;hlubším a&nbsp;rozlehlejším času než národové méně konzervativní; v&nbsp;jejich přítomném čase jsou přítomny i&nbsp;minulé věky. Když jsem poprvé viděl anglické právníky v&nbsp;parukách (bylo to&nbsp;v&nbsp;Edinburghu), pochopil jsem jedno z&nbsp;tajemství anglického tradicionalismu, totiž smysl pro humor. Je&nbsp;větší šprým, nosí-li někdo paruku z&nbsp;18. století, než nosí-li obyčejnou a&nbsp;nehistorickou pleš. V&nbsp;mnohých případech se&nbsp;zdá, že&nbsp;vaše schopnost uchovat staré tradice vyplývá z&nbsp;vaší dobré vůle nekazit žádný šprým.</span></p>
          <p class="chunk" data-nb-ref-number="9" data-nb-words="141" data-nb-chars="979"><span class="idea" data-nb-ref-number="9" id="idea9" data-nb-words="141" data-nb-chars="979">Nuže, mohl bych – počínaje geologickým složením a&nbsp;vegetací – pokračovat ve&nbsp;zvláštnostech Anglie; mohl bych po&nbsp;stupních stvoření vystupovat k&nbsp;vyšším a&nbsp;vyšším bytostem, ke&nbsp;kravám a&nbsp;ovcím, ke&nbsp;koňům a&nbsp;psům a&nbsp;k&nbsp;zvláštnímu postavení, kterému se&nbsp;těší v&nbsp;Anglii, až&nbsp;bych došel k&nbsp;nejvyšším oblastem, ve&nbsp;kterých jsou děti, kluby, koleje, gentlemani, butleři a&nbsp;londýnští strážníci. Osměluju se&nbsp;říci, že&nbsp;žádná exotická etnografie neoplývá úkazy pozoruhodnějšími než normální anglický život. Válečné tance centrálního Bornea nejsou o&nbsp;nic zajímavější než anglické sporty. Indičtí fakíři nejsou fantastičtější nežli řečníci z&nbsp;Hyde Park Corner. Rodinný život Abrahámův nemohl být patriarchálnější než anglický weekend. Tajné spolky afrických domorodců nejsou rituálnější než anglické kluby. Jak vidíte, mluvím jenom o&nbsp;úkazech víceméně veřejných; je&nbsp;možno se&nbsp;domnívat, že&nbsp;mimoto je&nbsp;spousta anglických zvyků privátnějšího charakteru, které žádný vysoce učený profesor dosud nesebral a&nbsp;neprozkoumal.</span></p>
          <p class="chunk" data-nb-ref-number="10" data-nb-words="102" data-nb-chars="647"><span class="idea" data-nb-ref-number="10" id="idea10" data-nb-words="102" data-nb-chars="647">Prodlévám u&nbsp;zvláštností britských ostrovanů proto, abych zdůraznil právě insularitu anglického charakteru. Jsou cestovatelé, kteří považují Anglii za&nbsp;kus Evropy, a&nbsp;jiní, kteří ji&nbsp;pokládají za&nbsp;ostrov; pokud mne se&nbsp;týče, řekl bych spíše, že&nbsp;Anglie je&nbsp;svět pro sebe. Patrně jenom z&nbsp;úsporných důvodů (neboť vesmír, jak nás učí Einstein a&nbsp;Eddington, je&nbsp;konečný) nebyla Anglie stvořena jako samostatná planeta; ale mohla by&nbsp;jí&nbsp;být docela dobře. Mohla by&nbsp;být tajemnou zemí v&nbsp;neznámém moři, kam by&nbsp;se&nbsp;jenom náhodou dostal na&nbsp;lodní trosce plavec zahnaný bouří. Vrátiv se&nbsp;potom jako Gulliver ze&nbsp;svých cest, vypravoval by&nbsp;kontinentálním posluchačům asi toto:</span></p>
          <p class="chunk" data-nb-ref-number="11" data-nb-words="104" data-nb-chars="576"><span class="idea" data-nb-ref-number="11" id="idea11" data-nb-words="104" data-nb-chars="576">„Když jsem byl devět dní a&nbsp;devět nocí hnán mořskou bouří, uviděl jsem břeh sto stop vysoký, bílý a&nbsp;hladký jako stěna domu nebo hradba. Vystoupiv na&nbsp;tu&nbsp;skálu, našel jsem nahoře veliký park. Nejsou tam pole, ani lesy, ani vinice, nepěstuje se&nbsp;tam obilí ani řepa jako u&nbsp;nás, ale jenom trávníky a&nbsp;stromy jako v&nbsp;parku. V&nbsp;tom parku, zvaném Anglie, žijí lidé celkem podobní nám Evropanům; mají tam domky s&nbsp;vysokými komíny, ale kolem těch domků nejsou jako u&nbsp;nás mříže nebo zdi, které by&nbsp;bránily v&nbsp;přístupu cizím lidem, nýbrž jenom tabulka, na&nbsp;níž je&nbsp;napsáno mocné a&nbsp;čarodějné slovo.“</span></p>
          <p class="chunk" data-nb-ref-number="12" data-nb-words="6" data-nb-chars="37"><span class="idea" data-nb-ref-number="12" id="idea12" data-nb-words="6" data-nb-chars="37">„Jaké slovo?“ ptali by&nbsp;se&nbsp;posluchači.</span></p>
          <p class="chunk" data-nb-ref-number="13" data-nb-words="60" data-nb-chars="307"><span class="idea" data-nb-ref-number="13" id="idea13" data-nb-words="60" data-nb-chars="307">„Slovo ‚Private‘,“ pokračoval by&nbsp;dobrodruh. „To slovo má&nbsp;v&nbsp;té&nbsp;zemi tak čarodějnou moc, že&nbsp;nahradí mříže i&nbsp;hradby. Potom jsem vsedl do&nbsp;vlaku a&nbsp;jel jsem do&nbsp;hlavního města. Ve&nbsp;voze se&nbsp;mnou seděl jeden muž, ale nepodíval se&nbsp;na&nbsp;mne a&nbsp;vůbec se&nbsp;se&nbsp;mnou nedal do&nbsp;řeči a&nbsp;nepočal se&nbsp;vyptávat, kam jedu a&nbsp;co&nbsp;tam chci.“</span></p>
          <p class="chunk" data-nb-ref-number="14" data-nb-words="12" data-nb-chars="77"><span class="idea" data-nb-ref-number="14" id="idea14" data-nb-words="12" data-nb-chars="77">„To není možné,“ zvolali by&nbsp;kontinentální posluchači. „Což byl ten muž němý?“</span></p>
          <p class="chunk" data-nb-ref-number="15" data-nb-words="42" data-nb-chars="220"><span class="idea" data-nb-ref-number="15" id="idea15" data-nb-words="42" data-nb-chars="220">„Nebyl,“ řekl by&nbsp;dobrodruh, „ale v&nbsp;té&nbsp;zemi mají lidé zvyk mlčet a&nbsp;neradi se&nbsp;seznamují. Ale když jsem chtěl vystoupit z&nbsp;vlaku, vstal ten muž a&nbsp;pomohl mi&nbsp;s&nbsp;mými zavazadly, aniž na&nbsp;mne promluvil nebo se&nbsp;na&nbsp;mne jen podíval.“</span></p>
          <p class="chunk" data-nb-ref-number="16" data-nb-words="7" data-nb-chars="43"><span class="idea" data-nb-ref-number="16" id="idea16" data-nb-words="7" data-nb-chars="43">„To je&nbsp;zvláštní lid,“ mínili by&nbsp;posluchači.</span></p>
          <p class="chunk" data-nb-ref-number="17" data-nb-words="161" data-nb-chars="914"><span class="idea" data-nb-ref-number="17" id="idea17" data-nb-words="161" data-nb-chars="914">„Je,“ řekl by&nbsp;mořeplavec, „ale budete-li mne pořád vyrušovat, nebudu nikdy hotov. To&nbsp;hlavní město je&nbsp;rozlohou největší město na&nbsp;světě; uprostřed města je&nbsp;veliký trávník, řečený Hyde Park, a&nbsp;tam se&nbsp;pasou ovce jako na&nbsp;venkově. Tam také se&nbsp;může postavit, kdo chce a&nbsp;kázat, jakou víru chce. Nikdo mu&nbsp;to&nbsp;nezakazuje a&nbsp;nikdo se&nbsp;mu&nbsp;nesměje. Je&nbsp;tam mnoho milionů lidí, a&nbsp;nikdo se&nbsp;neplete druhému do&nbsp;jeho záležitostí. Viděl jsem tam rvát se&nbsp;na&nbsp;ulici dva opilé; nad nimi stál policista, ale nepletl se&nbsp;jim do&nbsp;toho a&nbsp;nerozehnal je; jenom dozíral na&nbsp;to, aby jejich boj byl poctivý. Když jsem se&nbsp;poněkud naučil jazyku těch ostrovanů, shledal jsem, že&nbsp;obyčejně neříkají ‚prší‘ nebo ‚dvě a&nbsp;dvě jsou čtyři‘, ale ‚soudím, že&nbsp;prší‘, ‚spíše bych myslel, že&nbsp;dvakrát dvě jsou čtyři‘ a&nbsp;podobně. Je&nbsp;to, jako by&nbsp;stále a&nbsp;vědomě ponechávali druhým volnost být jiného mínění. Všiml jsem si, že&nbsp;tam je&nbsp;dokonce každému volno běhat po&nbsp;trávníku.“</span></p>
          <p class="chunk" data-nb-ref-number="18" data-nb-words="18" data-nb-chars="112"><span class="idea" data-nb-ref-number="18" id="idea18" data-nb-words="18" data-nb-chars="112">To&nbsp;by&nbsp;se&nbsp;kontinentální posluchači déle nezdrželi a&nbsp;řekli by&nbsp;tomu dobrodruhovi: „Mr. Čapek, vy&nbsp;jste veliký lhář!“</span></p>
          <p class="chunk" data-nb-ref-number="19" data-nb-words="155" data-nb-chars="1029"><span class="idea" data-nb-ref-number="19" id="idea19" data-nb-words="155" data-nb-chars="1029">Nejsem lhář. Mohl bych pokračovat a&nbsp;vypočítat tisíc a&nbsp;jeden rozdíl mezi životem anglickým a&nbsp;kontinentálním, mezi mravy, zvyky, obyčeji a&nbsp;manýrami u&nbsp;nás a&nbsp;u&nbsp;vás, ale jsem si&nbsp;vědom, že&nbsp;tím bych nevystihl to, co&nbsp;je&nbsp;na&nbsp;Anglii nejcharakterističtější. Anglie totiž je&nbsp;země antinomií. Je&nbsp;nejkrásnější a&nbsp;zároveň nejošklivější ze&nbsp;všech zemí, které jsem kdy viděl. Vyvinula nejhroznější moderní industrialismus, a&nbsp;přitom uchovala nejpůvodnější bukolický život. Je&nbsp;nejdemokratičtější ze&nbsp;všech národů, a&nbsp;přitom má&nbsp;v&nbsp;úctě nejstarší přežitky aristokracie. Je&nbsp;zároveň puritánsky vážná i&nbsp;dětinsky veselá. Má&nbsp;v&nbsp;sobě nejvíc tolerance a&nbsp;zároveň nejvíc předsudků. Je&nbsp;nejsvětovější ze&nbsp;všech států, ale přesto nejméně zbavená lokálních a&nbsp;provinciálních citů a&nbsp;zájmů. Její obyvatelé jsou neobyčejně plaší a&nbsp;zároveň neobyčejně sebevědomí. Spojují v&nbsp;sobě maximum osobní svobody s&nbsp;maximem loajality. Anglický život je&nbsp;utkán ze&nbsp;střízlivého common sense a&nbsp;z&nbsp;iracionalismu Alicina Světa divů. A&nbsp;tak dále. Anglie je&nbsp;země paradoxů; proto zůstává zemí tajemnou.</span></p>
          <p class="chunk" data-nb-ref-number="20" data-nb-words="182" data-nb-chars="1186"><span class="idea" data-nb-ref-number="20" id="idea20" data-nb-words="182" data-nb-chars="1186">Ale je&nbsp;načase, abych se&nbsp;dostal k&nbsp;jádru věci. Tato Anglie, tato stará, paradoxní, partikulární, insulární, anglická Anglie, zkrátka tato vaše Velká Británie, není Anglií celou. Všude ve&nbsp;světě, kde vidíte parlament, vidíte kus Anglie; neboť Anglie zrodila parlamentarismus. Všude, kde potkáte politickou demokracii, nalézáte kus anglického duchovního teritoria; neboť Anglie první v&nbsp;našem světě vytyčila ideály demokracie. A&nbsp;všude na&nbsp;této planetě, kde platí ideály osobní svobody a&nbsp;důstojnosti, tolerance, úcty k&nbsp;individualitě a&nbsp;nedotknutelnosti lidských práv, tam je&nbsp;kulturní dědictví Anglie, a&nbsp;vy&nbsp;nepohlížíte na&nbsp;cizí země, nýbrž na&nbsp;Větší Anglii, která je&nbsp;domovem většiny civilizovaných lidí. Nuže, každý boj o&nbsp;uchování demokracie je&nbsp;zároveň boj o&nbsp;tuto Větší Anglii, o&nbsp;tuto duchovní říši, která daleko přesahuje hranice Velké Británie. Tento boj, nebo, pacifičtěji řečeno, tento vývoj světa rozhodne o&nbsp;osudu jistých zásad a&nbsp;hodnot a&nbsp;ideálů, ve&nbsp;kterých se&nbsp;projevil duch Anglie; dnes opravdu jde o&nbsp;jejich úchovu nebo zánik. Řekl bych, že&nbsp;anglické pobřeží se&nbsp;začíná všude tam, kde jsou v&nbsp;platnosti hodnoty svobody. Na&nbsp;tomto světě je&nbsp;mnoho Doverů, ale musíte je&nbsp;hledat na&nbsp;morální mapě světa.</span></p>
          <p class="chunk" data-nb-ref-number="21" data-nb-words="157" data-nb-chars="932"><span class="idea" data-nb-ref-number="21" id="idea21" data-nb-words="157" data-nb-chars="932">Doufám, že&nbsp;touto úvahou nepřekračuju téma, které mi&nbsp;bylo uloženo. Máte-li tu&nbsp;trpělivost, že&nbsp;posloucháte, jak se&nbsp;cizí poutník dívá na&nbsp;Anglii, dopřejte mu, aby přitom myslel i&nbsp;na&nbsp;tu&nbsp;širší oblast, která byla utvářena také Anglií, na&nbsp;toho ducha Západu, který by&nbsp;se&nbsp;nezrodil bez Anglie. Mám stejně rád Anglii pro její osobitost jako pro její univerzalitu. Jednou mi&nbsp;kdosi položil otázku, která země se&nbsp;mi&nbsp;nejvíc líbí. Řekl jsem mu: „Nejlepší krajina, kterou jsem viděl, je&nbsp;v&nbsp;Itálii, nejlepší život, který jsem pozoroval, ve&nbsp;Francii, nejlepší lidé, které jsem potkal, v&nbsp;Anglii; ale žít mohu jen ve&nbsp;své zemi.“ Nuže, nemnozí z&nbsp;vás znají tu&nbsp;zem, ve&nbsp;které na&nbsp;vás myslím. Před třemi sty lety nechal váš Shakespeare ztroskotat líbeznou Perditu na&nbsp;pobřeží českém. Byl to&nbsp;zčásti omyl a&nbsp;zčásti to&nbsp;bylo předčasné. Nemáme mořského břehu, a&nbsp;teprve v&nbsp;přítomných dobách můžeme jistým právem říci: „Také my&nbsp;jsme Dover, a&nbsp;naše hranice jsou útesy Západu.“</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anglicke_listy_013.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-8ku8Tto9ylCLHYzfy93P/Ed4yA0buoeRfP9x6YWnpgQ="></script>
  </body>
</html>
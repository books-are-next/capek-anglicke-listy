<!DOCTYPE html>
<html lang="cs">
  <head>
    <meta charset="utf-8">
    <link rel="icon" href="./favicon.png">
    <meta name="viewport" content="width=device-width, initial-scale=1.0, shrink-to-fit=no">
    <meta name="apple-mobile-web-app-title" content="Vy Angličané (K anketě Daily Heraldu)">
    <meta name="apple-mobile-web-app-capable" content="yes">
    <title>Vy Angličané (K anketě Daily Heraldu)</title>
    <link rel="stylesheet" href="./style/style.min.css" media="screen" integrity="sha256-RoYVBsJ70MMae6Bu5wi05MLjXqtS2A84YTm/PLudUNM=">
    <style>
      :root {
        --accent-color: hsl(176, 71%, 37%);
      }
    </style>
    <link rel="index" href="./index.html">
    <link rel="license" href="./license.html">
    <link rel="publication" href="./manifest.json" id="manifest">
    <link rel="colophon" href="colophon.html">
    <link rel="prev" href="./anglicke_listy_010.html">
    <link rel="next" href="./anglicke_listy_012.html">
    <meta name="nb-order" content="7">
    <link rel="self" href="anglicke_listy_011.html">
    <meta name="nb-identifier" content="capek-anglicke-listy-bd91473">
    <meta name="nb-role" content="chapter">
  </head>
  <body class="content-prose nb-role-chapter nb-custom-style" data-nb-words="890" data-nb-chars="5526">
    <nav role="doc-toc">
      <ul class="plain section">
        <li><a href="anglicke_listy_005.html">Předmluva</a></li>
        <li><a href="anglicke_listy_006.html">Anglie</a></li>
        <li><a href="anglicke_listy_007.html">Cesta
            do Skotska</a></li>
        <li><a href="anglicke_listy_008.html">Severní
            Wales</a></li>
        <li><a href="anglicke_listy_009.html">Listy
            o Irsku</a></li>
        <li><a href="anglicke_listy_010.html">Zase
            v Anglii</a></li>
        <li><a href="anglicke_listy_011.html">Vy
            Angličané
            (K anketě Daily Heraldu)</a></li>
        <li><a href="anglicke_listy_012.html">Řeč
            do britského rozhlasu</a></li>
        <li><a href="anglicke_listy_013.html">Ediční poznámka</a></li>
        <li><a href="anglicke_listy_014.html">Život
            a doba spisovatele
            Karla Čapka v datech</a></li>
        <li><a href="anglicke_listy_015.html">První vydání knih Karla Čapka</a></li>
        <li><a href="anglicke_listy_016.html">Poznámky pod čarou</a></li>
      </ul>
    </nav>
    <div id="ui-content">
    </div>
    <div class="content">
      <main>
        <nav class="begin-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anglicke_listy_010.html#chapter-end" rel="prev">← Předchozí kapitola</a></li>
          </ul>
        </nav><a id="chapter-start"></a>
        <h1 class="chunk" data-nb-ref-number="1" data-nb-words="6" data-nb-chars="37"><span class="idea" data-nb-ref-number="1" id="idea1" data-nb-words="6" data-nb-chars="37">Vy Angličané (K anketě Daily Heraldu)</span></h1>
        <section>
          <p class="chunk" data-nb-ref-number="2" data-nb-words="68" data-nb-chars="411"><span class="idea" data-nb-ref-number="2" id="idea2" data-nb-words="68" data-nb-chars="411">Za&nbsp;svých mladších let jsem znal jenom dva typy Angličanů: jeden se&nbsp;jmenoval John Bull, byl tlustý a&nbsp;brunátný, nosil holínky a&nbsp;jezdecké kalhoty a&nbsp;obyčejně byl provázen buldokem; druhý se&nbsp;jmenoval Mr. Smith nebo nějak podobně, byl dlouhý a&nbsp;kostnatý, nosil kostkované šaty a&nbsp;zrzavé licousy a&nbsp;vyznačoval se&nbsp;tím, že&nbsp;za&nbsp;každé příležitosti kladl nohy na&nbsp;stůl. Oba se&nbsp;vyskytovali hlavně v&nbsp;karikaturách a&nbsp;ve&nbsp;veselohrách.</span></p>
          <p class="chunk" data-nb-ref-number="3" data-nb-words="204" data-nb-chars="1256"><span class="idea" data-nb-ref-number="3" id="idea3" data-nb-words="204" data-nb-chars="1256">Když jsem později přišel do&nbsp;Anglie, shledal jsem k&nbsp;svému zklamání, že&nbsp;Angličané ve&nbsp;zdrcující většině nenosí kostkované šaty ani licousy, ani nekladou nohy na&nbsp;stůl; že&nbsp;(s výjimkou pana G. B. Shawa) nejsou nápadně dlouzí ani (s výjimkou pana G. K. Chestertona) nápadně zavalití. Tak člověk ztrácí iluze svého mládí. Naproti tomu jsem zjistil, že&nbsp;se&nbsp;Anglie téměř vším liší od&nbsp;kontinentu, počínajíc trávou a&nbsp;břečťanem a&nbsp;končíc univerzitou nebo parlamentem. Mohl bych dopodrobna napsat, čím se&nbsp;liší Nottinghill od&nbsp;Sevilly; ale byl bych v&nbsp;rozpacích, kdybych měl napsat, čím se&nbsp;obecně a&nbsp;bez výjimky liší obyvatelé hvězdy zvané Anglie od&nbsp;obyvatel hvězdy zvané Evropa. Je&nbsp;zajisté velký rozdíl co&nbsp;do&nbsp;zvyků a&nbsp;úrovně života mezi průměrným Britem a&nbsp;dejme tomu makedonským pastýřem; ale myslím, že&nbsp;skoro stejně nápadný je&nbsp;rozdíl mezi průměrným Britem ze&nbsp;Sněmovny lordů a&nbsp;Britem z&nbsp;Psího Ostrova. Nejsem si&nbsp;jist, mají-li obě tyto třídy Britů stejné nacionální kvality a&nbsp;stejné národní chyby. Mohl bych napsat pojednání o&nbsp;přednostech Angličanů, pokud jsem je&nbsp;pozoroval v&nbsp;klubu Athenaeum, nebo o&nbsp;jejich nepříjemných stránkách, pokud jsem je&nbsp;pozoroval jako turisty v&nbsp;Itálii; ale jsem si&nbsp;vědom, že&nbsp;ani Athenaeum, ani celá Itálie i&nbsp;se&nbsp;Sicílií a&nbsp;Riviérou není ještě celá Anglie.</span></p>
          <p class="chunk" data-nb-ref-number="4" data-nb-words="236" data-nb-chars="1530"><span class="idea" data-nb-ref-number="4" id="idea4" data-nb-words="236" data-nb-chars="1530">Dostalo se&nbsp;mi&nbsp;lichotivého pozvání, abych řekl Angličanům do&nbsp;očí otevřeně a&nbsp;od&nbsp;plic všechno, co&nbsp;lze vytknout jim a&nbsp;jejich zemi. Nuže, našel jsem ve&nbsp;své paměti některé temné zkušenosti, jako je&nbsp;anglická neděle, anglická kuchyně, anglická výslovnost a&nbsp;některé jiné naprosto anglické zvyky; ale říkám si, hoví-li si&nbsp;Angličané v&nbsp;těch a&nbsp;podobných věcech, co&nbsp;je&nbsp;nám ostatním národům do&nbsp;toho? Proč bych jim vymlouval hrozný zvyk jíst pudingy z&nbsp;tapioky nebo uctívat anglickou šlechtu? Mám zvláštní sympatii pro všemožné národní zvyky, ať&nbsp;jsou to&nbsp;zvyky ostrovanů z&nbsp;Fidži, nebo ostrovanů z&nbsp;Velké Británie. Těšilo by&nbsp;mne, kdyby skotští bankéři chodili v&nbsp;kiltech a&nbsp;s&nbsp;nahými koleny, hrajíce na&nbsp;dudy, nebo kdyby Britové v&nbsp;hotelu Savoy místo foxtrotů tančili mečové tance. Jsem nakloněn považovat všechny národní zvláštnosti za&nbsp;pozitivní obohacení tohoto světa. Vážím si&nbsp;Anglie zejména proto, že&nbsp;dovedla udržet tolik svých zvyků; myslím, že&nbsp;k&nbsp;tomu bylo třeba krom jisté národní hrdosti také značného smyslu pro humor. Vcelku jsou domorodci britských ostrovů v&nbsp;očích cizince malebnější, než snad sami vědí. Málokterý národ je&nbsp;tak sympatický jako Angličané – s&nbsp;jedinou podmínkou: že&nbsp;se&nbsp;na&nbsp;ně&nbsp;jdete podívat do&nbsp;jejich Anglie. Tam si&nbsp;zamilujete jejich zvyky, jejich zdrženlivou ochotu, jejich formality i&nbsp;prostotu a&nbsp;sto jiných stránek jejich britského života. Jenom inzulární<a href="./resources/undefined">[12]</a> národ mohl vyvinout tolik charakteristických a&nbsp;trvalých vlastností. Největší přednost Britů je&nbsp;jejich ostrovanství. Ale jejich ostrovanství je&nbsp;také jejich největší chybou.</span></p>
          <p class="chunk" data-nb-ref-number="5" data-nb-words="164" data-nb-chars="1019"><span class="idea" data-nb-ref-number="5" id="idea5" data-nb-words="164" data-nb-chars="1019">Pokud jsou Angličané ostrovany v&nbsp;Anglii, je&nbsp;to&nbsp;jejich věc; poněkud horší je, že&nbsp;jsou ostrovany, ať&nbsp;se&nbsp;octnou kdekoliv ve&nbsp;světě. Viděl jsem britské ostrovy a&nbsp;ostrůvky ve&nbsp;Francii a&nbsp;ve&nbsp;Španělsku, v&nbsp;Itálii i&nbsp;u&nbsp;nás. Tento národ mořeplavců, cestovatelů a&nbsp;kolonistů nedovede vykročit z&nbsp;Anglie; veze ji&nbsp;s&nbsp;sebou, ať&nbsp;jede na&nbsp;rovník nebo na&nbsp;severní pól. Nikdy se&nbsp;nedovede přiblížit k&nbsp;jiným národům a&nbsp;k&nbsp;jejich životu. Je&nbsp;kosmopolitou potud, pokud v&nbsp;tomto vesmíru jsou anglicky mluvící sklepníci, anglické golf-grounds, anglická snídaně a&nbsp;pokud možno anglická společnost. Udržuje se&nbsp;skoro úzkostlivě stranou, žije-li uprostřed jiného národa; okukuje sice jeho obrazy a&nbsp;architekturu a&nbsp;vylézá na&nbsp;jeho nejvyšší hory, ale neúčastní se&nbsp;jeho života, neakceptuje jeho radosti a&nbsp;nedovede se&nbsp;s&nbsp;ním setkat na&nbsp;jeho půdě. V&nbsp;Anglii i&nbsp;cizinec může pochopit, že&nbsp;v&nbsp;této psychologické inzularitě je&nbsp;solidní zvyk nevtírat se&nbsp;a&nbsp;jistá plachost; ale v&nbsp;cizině se&nbsp;tyto typické britské vlastnosti snadno začnou podobat pýše, nedůvěře a&nbsp;sobecké uzavřenosti.</span></p>
          <p class="chunk" data-nb-ref-number="6" data-nb-words="212" data-nb-chars="1273"><span class="idea" data-nb-ref-number="6" id="idea6" data-nb-words="212" data-nb-chars="1273">Nuže, i&nbsp;kdyby tomu tak bylo, byla by&nbsp;to&nbsp;čistě soukromá věc Angličanů samotných; ale přestává to&nbsp;být soukromou vlastností, jeví-li se&nbsp;cizím národům podobně i&nbsp;britská mezinárodní politika. Národové této planety mohou velmi často ocenit britskou politiku jako loajální, počestnou, ba&nbsp;i&nbsp;plnou dobré vůle; ale málokdy se&nbsp;zbaví dojmu, jako by&nbsp;jí&nbsp;něco scházelo: to&nbsp;„něco“ by&nbsp;se&nbsp;mohlo nazvat sympatie. Britská politika je&nbsp;světová, protože Britská říše je&nbsp;světová, ale ne&nbsp;proto, že&nbsp;britská mentalita je&nbsp;světová. Britská politika uznává jisté ideály, protože ji&nbsp;k&nbsp;tomu vede britský mravní zákon, ale ne&nbsp;proto, že&nbsp;by&nbsp;ji&nbsp;k&nbsp;tomu vedl jakýsi všelidský mravní zákon. Někdy podá Anglie nám ostatním pomocnou ruku jako britský gentleman; nestane se&nbsp;jí, aby to&nbsp;učinila jako bližní. Pozoroval jsem, že&nbsp;Angličané mají krásný smysl pro přátelství; ale zdá se, že&nbsp;jsou přáteli jen mezi sebou. Je&nbsp;krajně snadno je&nbsp;milovat, pokud žijeme v&nbsp;Anglii nebo čteme anglické knížky, to&nbsp;jest, pokud stojíme fyzicky nebo duševně na&nbsp;britské půdě; ale je&nbsp;jaksi těžší se&nbsp;s&nbsp;nimi skamarádit, pokud stojíme na&nbsp;stanovisku kteréhokoliv jiného národa této planety: už&nbsp;proto, že&nbsp;oni sami, jak se&nbsp;zdá, o&nbsp;to&nbsp;nestojí. Posuďte sami, je-li to&nbsp;vaše chyba; možná že&nbsp;to&nbsp;je&nbsp;– aspoň z&nbsp;britského hlediska – vaše národní přednost.</span></p>
        </section>
        <a id="chapter-end"></a>
        <nav class="end-nav">
          <ul>
            <li><a href="./index.html#" rel="index">Titulní strana</a></li>
            <li><a href="./anglicke_listy_012.html#chunk1" rel="next">Následující kapitola →</a></li>
          </ul>
        </nav>
      </main>
    </div>
    <script type="text/javascript" src="./scripts/bundle.js" integrity="sha256-9bNOD5siUQiYHwpdQ9XLrl5iL0XtJ43xL2ypCxvENpQ="></script>
  </body>
</html>
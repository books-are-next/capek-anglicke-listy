<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Anglické listy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">Zase
v Anglii</h2>

<h3 class="mlpuroven3nadpis" id="sigil_toc_id_28">Dartmoor</h3>
<p class="mlptextbez1radku"><span class="calibre13">Nuže, viděl jsem
vše: viděl jsem hory a jezera, moře, pastviny i kraje podobné zahradám; jen
pořádný anglický les jsem neviděl, neboť tady, abych tak řekl, pro samé stromy
nemají les. I rozjel jsem se na místo, kde je na mapě „Dartmoor Forest“ čili
hvozd Dartmoorský; mimoto Dartmoor je, neklamu-li se v literární historii,
oblast Baskerwillského psa. Cestou jsem se podíval, odkud vyjela Hispaniola na Stevensonův
Ostrov pokladů; je to v Bristolu, nejspíš u toho mostu, kde stála ta briga
vonící pomeranči. Jinak v Bristolu není docela nic, leda pěkný kostel, kde bylo
zrovna nějaké modlení, katedrála, kde také byla právě pobožnost se zpěvy a kázáním,
a konečně starý špitál, kde jsem si nakreslil vousatou karyatidu, chiméru s plnovousem,
což je na Bristol dosti zajímavé.</span></p>

<p class="mlpobrazky1"><img alt="55" src="../Images/55.JPG"/><br/></p>

<p class="mlptext">V Exeteru mne přepadla anglická neděle spojená s deštěm.
Exeterská neděle je tak důkladná a svatá, že i kostely jsou zavřeny, a pokud se
tělesného blaha týče, tedy pocestný pohrdnuvší studenými brambory musí jít spát
s hladovým břichem; nevím, jakou zvláštní radost má z toho exeterský Hospodin.
Jinak je to pěkné město s příjemným a tichým deštěm a starými anglickými domy,
k nimž se ještě vrátím; neboť nyní spěchám do Dartmoorského lesa.</p>

<p class="mlptext"><span class="calibre13">Jede se tam po krásně
vinutých silnicích přes oblé kopečky tím nejhuňatěji zeleným krajem, kde jsou
nejhustší živé ploty, největší ovce a nejvíc břečťanu, houštin a hlohu a nejkošatější
stromy a chalupy kryté nejtlustšími došky, jaké jsem kdy viděl. Takový starý
strom v Devonshiru je kompaktní jako skála a dokonalý jako socha. Pak přijdou
táhlé, holé, opuštěné kopce bez jediného stromečku; to je Dartmoorský hvozd. Tu
a tam trčí ve vřesové samotě navršený žulový balvan jako oltář jakýchsi obrů
nebo praještěrů; to jsou „tors“, abyste věděli. Někdy mezi vřesem protéká
červený potůček, začerná se propadlá tůně, zasvítí porostlá mokřina; prý v ní
beze stopy zapadne jezdec i s koněm, ale já jsem to nemohl zkusit, protože jsem
neměl koně. Nízká temena se zatahují, nevím, padají-li to plouhavé mraky nebo
dýmá-li věčně prýštící země; mlžný závoj deště zastře oblast žuly a močálů,
mraky se těžce sbalují a tragický přísvit odhalí na chvíli pustá lada vřesu,
jalovce a kapradí, jež bývala kdysi neproniknutelným hvozdem.</span></p>

<p class="mlpobrazky1"><img alt="56" src="../Images/56.JPG"/><br/></p>

<p class="mlptext">Co to je v člověku, že vidí-li takovou končinu hrůzy a stesku,
zatají se v něm dech… že je to krásné?</p>

<p class="mlptext">Nahoru a dolů, nahoru a dolů zeleným Devonem mezi dvěma zdmi
živého plotu, jenž čtverečkuje širý kraj jako u nás vonné mezičky, a pořád mezi
starými stromy, mezi moudrýma očima stád, nahoru a dolů k červenému pobřeží
Devonu.</p>

<h3 class="mlpuroven3nadpis" id="sigil_toc_id_29">Přístavy</h3>
<p class="mlptextbez1radku"><span class="calibre13">Ale ovšemže jsem
se byl podívat na přístavy, a viděl jsem jich tolik, že si je nyní pletu. Tak
počkejte, ve Folkestone, v Londýně, v Leith, v Glasgowě, to jsou čtyři; potom
v Liverpoolu, v Bristolu, v Plymouth, a možná že jich bylo ještě víc. Nejhezčí
je Plymouth, který je pěkně zavrtán mezi skalami a ostrovy a kde mají starý
přístav v Barbikanu s opravdovými námořníky, rybáři a černými bárkami, a nový
přístav pod promenádou Hoe s kapitány, sochami a pruhovaným majákem. Ten maják
jsem nakreslil, ale není tam vidět, že je bledě modrá noc, že na moři jiskří
zelené a rudé lampy bójí a lodí, že sedím pod majákem a mám na klíně černou
kočku – myslím skutečnou kočku – a hladím moře, číču, světélka na vodě a celý
svět v záchvatu pošetilé radosti, že jsem na světě; a dole v Barbikanu to smrdí
rybinou a oceánem jako za časů starého Drakea a kapitána Marryata a moře je
pokojné, širé a světelné – říkám vám, v Plymouth je ten nejhezčí přístav.</span></p>

<p class="mlpobrazky1"><img alt="57" src="../Images/57.JPG"/><br/></p>

<p class="mlpobrazky1"><img alt="58" src="../Images/58.JPG"/><br/></p>

<p class="mlptext"><span class="calibre13">Ale Liverpool, lidi,
Liverpool je největší; a pro tu velikost mu nyní odpouštím, čím mi ublížil;
neboť pro jakýsi kongres nebo královu návštěvu či co to vlastně bylo, nechtěl
pocestnému poskytnout noclehu, a poděsil mne novou katedrálou, velkou a beznadějnou
jako zříceniny Caracallových term v Římě, a zahalil se o půlnoci v puritánskou
tmu, abych nenašel cestu do mizerné hospody, která mi dala lože vlhké a kysele
páchnoucí jako bečka zelí, – jářku, to vše odpouštím Liverpoolu, neboť jsem
viděl něco od Dingle až po Bootle a ještě až po Birkenhead tam na druhé straně,
žlutou vodu, bučící parní prámy, vlečné lodi, bachraté a černé svině houpající
se na vlnách, bílé transatlantiky, doky, bazény, věže, jeřáby, sila, elevátory,
dýmající továrny, nakladače, bárky, sklady, loděnice, sudy, bedny, bečky,
balíky, komíny, stožáry, lanoví, vlaky, kouř, chaos, houkání, zvonění, bušení,
supění, roztržená břicha korábů, zápach koní, potu, moče, vody a odpadků všech
zemědílů; a kdybych ještě půl hodiny kupil slova, nedosáhl bych toho počtu,
zmatku a rozsahu, který se jmenuje Liverpool. </span><span class="calibre23">Krásný je parník, když houkaje rozráží vodu svou vysokou hrudí, chrle
kouř tlustými komíny; krásný je, když se ztrácí za klenutou plecí vod plouhaje
za sebou závoj dýmu; krásná je dálka a cíl, člověče, jenž stoje na přídi
odjíždíš. Krásná je plachetka klouzající po vlnách, krásné je odjížděti a přijížděti.
Vlasti, jež nemáš moře, není-li nějak úzký tvůj obzor, a zda ti neschází šumění
dálek? Ano, ano, ale mohou být hučící rozlohy kolem našich hlav; nelze-li
plouti, lze aspoň myslet, brázdit letkami ducha svět širý a vysoký; povídám,
ještě je dost místa pro výpravy a pro velké lodi. Ano, je nutno stále vyplouvat;
moře je všude, kde je odvaha.</span></p>

<p class="mlptext"><span class="calibre13">Avšak nikoliv,
kormidelníku, obrať prosím; ještě nepoplujeme domů. Nech nás ještě postát tady
v té liverpoolské rejdě a dívat se na vše, než se vrátíme; je to ohromné,
špinavé a hlučné. Kdepak vlastně je pravá Anglie: tam v těch tichých a čistých
cottages mezi strašně starými stromy a tradicemi, v domovech dokonalých,
pokojných a jemných lidí, nebo tady, na těch kalných vlnách, v bušících dokách,
v Manchestru, v Poplar, na glasgowské Broomielaw? Dobrá, přiznám se, že tomu nerozumím;
tam v té Anglii je až příliš dokonale a krásně; a tady, tady je až příliš…</span></p>

<p class="mlptext">Dobrá, nerozumím tomu; jako by to ani nebyla jedna země a jeden
národ. Budiž, tedy vyplujeme; ať mne postříká moře, ať do mne pere vítr;
myslím, že jsem viděl příliš mnoho.</p>

<h3 class="mlpuroven3nadpis" id="sigil_toc_id_30">Merry
Old England</h3>
<p class="mlptextbez1radku">Ještě jednou se však musíme zastavit; musíme se jenom
podívat, kde tu vlastně je ta veselá stará Anglie. Stará Anglie, to je, dejme
tomu, Stratford, to je Chester, Exeter a já nevím co ještě. Stratford,
Stratford, počkejme, byl jsem tam? Ne, nebyl; i neviděl jsem rodný domek
Shakespearův, nehledíme-li k tomu, že je od gruntu přestavěn a mimoto že snad
žádný Shakespeare vůbec neexistoval. Ale zato jsem byl v Salisbury, kde
působil zcela nepochybný Massinger, a v londýnském Templu, kde se zdržoval
zaručený Dickens, a v Grasmere, kde žil historicky doložený Wordsworth, a v mnoha
jiných dokumentárně nesporných rodištích a působištích. Dobrá, našel jsem
porůznu onu dobrou starou Anglii, která po zevní stránce pozůstává z černého
trámoví a vyřezávání, následkem čehož je pěkně černobíle pruhovaná. Nerad bych
dělal příliš odvážné hypotézy; ale zdá se mi, že černobílé proužky na rukávech
anglických strážníků mají svůj původ právě v tom pruhovaném slohu
staroanglických domů, jak ukazuje náš obrázek.</p>

<p class="mlpobrazky1"><img alt="59" src="../Images/59.JPG"/><br/></p>

<p class="mlptext">Anglie je totiž země historických tradicí; a vše, co je, má
nějakou příčinu, jak učí tuším John Locke. V některých městech, jako například
v Chesteru, nosí strážníci bílé pláště jako chirurgové nebo holiči: možná že je
to tradice z doby Římanů. Mimoto stará Anglie si libovala ve všelijak
vysunutých patrech a štítech, takže takový dům je nahoru pořád širší; ke všemu
i okna bývají vystrčena ven jako polovytažené zásuvky, takže takový dům se
svými patry, arkýři, výstupky a výklenky vypadá jako velká skládací hračka nebo
starý zásuvkový sekretář, který se snad na noc pozastrká a pozavírá, a je to. V
Chesteru mají nadto něco, čemu se říká „rows“. Je to podloubí, jenže v prvním
patře, a z ulice se tam chodí po schodech, krámy jsou pak dole i nahoře; to
není nikde na světě. A v Chesteru ještě mají katedrálu z růžového kamene,
kdežto v Yorku je katedrála hnědá, v Salisbury štikově modrá a v Exeteru černá
a zelená. Skoro všechny anglické katedrály mají pilíře na způsob potrubí,
pravoúhlé presbyterium, ohavné varhany uprostřed hlavní lodi a vějířovitá žebra
na klenbě; co v nich nepokazili puritáni, dodělal nebožtík Wyatt svými slohově
čistými renovacemi. Například katedrála v Salisbury je něco tak beznadějně
dokonalého, že je ti úzko: i oběhneš třikrát město Salisbury jako Achilles
město Tróju, a potom, shledávaje, že máš pořád ještě dvě hodiny času do odjezdu
vlaku, usedneš na jedinou lavičku v městě mezi tři jednonohé starce a díváš se,
jak místní strážník nadouvá tváře, aby rozesmál nemluvně v kočárku. Celkem
vzato, není nic děsnějšího, než když v malém městě prší.</p>

<p class="mlpobrazky1"><img alt="60" src="../Images/60.JPG"/><br/></p>

<p class="mlptext">V Salisbury mají i stěny domů pokryté taškami; nakreslil jsem
je, abych potěšil pokrývače, kterým snad tento list přijde do rukou. V severních
hrabstvích stavěli domky z pěkných šedých kamenů; to je důvod, proč jsou v Londýně
skoro všechny domy stavěny z ošklivých šedivých cihel. V Berkshire a Hampshire
stavěli šmahem z paprikově červených cihel; proto jsou i v Londýně ulice z červených
cihel, jako by je anděl smrti potřel krví. V Bristolu nějaký stavitel nadělal
tisíce oken s divnými, trochu maurskými oblouky, a v Tavistocku všechny domky
mají portál princetownského vězení. Bojím se, že tím jsem vyčerpal
architektonickou rozmanitost Anglie.</p>

<p class="mlpobrazky1"><img alt="61" src="../Images/61.JPG"/><br/></p>

<p class="mlptext">To nejkrásnější v Anglii jsou však stromy, stáda a lidé; a pak
ještě lodi. Stará Anglie pak jsou ti růžoví staří gentlemani, kteří zjara nosí
šedivý cylindr a v létě honí kuličky na hřištích golfu a vypadají tak svěže a mile,
že bych si chtěl s nimi hrát, kdyby mi bylo osm let; a staré ladies, které
pořád mají v rukou pletení a jsou růžové, krásné a vlídné, pijí horkou vodu a nikdy
vám nevypravují o svých nemocech.</p>

<p class="mlptext">Celkem vzato, země, která dovedla vytvořit nejkrásnější
dětství a nejsvěžejší stáří, má jistě něco nejlepšího v tomto slzavém údolí.</p>

<h3 class="mlpuroven3nadpis" id="sigil_toc_id_31">Poutník
si všímá lidí</h3>
<p class="mlptextbez1radku">V Anglii bych chtěl být krávou nebo dítětem; jsa však
mužem dospělým a zarostlým, díval jsem se na lidi této země. Nuže, není pravda,
že Angličané nosí šmahem kostkované šaty, lulku nebo licousy; co se toho
posledního týče, jediným pravým Angličanem je dr. Bouček v Praze. Každý
Angličan nosí gumák nebo deštník, placatou čepici a v ruce noviny; je-li to
Angličanka, nosí gumák nebo tenisovou raketu. Příroda má tu sklon k neobyčejné
huňatosti, obrůstání, kosmatosti, vlnatosti, ježatosti a všeho druhu chlupu;
tak například angličtí koně mají celé trsy a třapce chlupů na nohou a angličtí
psi nejsou nic jiného než směšné balíky čupřin. Jen anglický trávník a anglický
gentleman se denně holí.</p>

<p class="mlpobrazky1"><img alt="62" src="../Images/62.JPG"/><br/></p>

<p class="mlptext"><span class="calibre41">Co je to anglický gentleman,
nedá se stručně říci; museli byste znát přinejmenším anglického číšníka z klubu
nebo pokladníka na nádraží, nebo dokonce strážníka. Gentleman, to je odměřená
sloučenina mlčení, ochoty, důstojnosti, sportu, novin a počestnosti. Dvě hodiny
vás dožírá váš protějšek ve vlaku tím, že vás neuzná za hodna pohledu; najednou
vstane a podá vám váš kufřík, na který jaksi nemůžete dosáhnout. Tady si lidé
vždy dovedou navzájem pomoci, ale nikdy si nemají co říci, ledaže je to o počasí.
Proto asi Angličané vynašli všechny hry, protože se při hrách nemluví. Jejich
zamlklost je taková, že ani nenadávají veřejně na vládu, na vlak nebo na daně;
je to celkem neveselý a uzavřený lid. Místo hospod, kde se sedí, pije a povídá,
vynašli bary, kde se stojí, pije a mlčí. Hovornější lidé se dávají na politiku
jako Lloyd George nebo na spisovatelství; anglická kniha musí mít totiž aspoň
čtyři sta stránek.</span></p>

<p class="mlptext">Snad se to stalo ze samé zamlklosti, že Angličané polykají
půlku každého slova a tu druhou půlku jaksi zmáčknou; i je těžko se s nimi
srozumět. Denně jsem jezdil do stanice Ladbroke Grove; přijde konduktér, a já
povídám: „Ledbrruk Grröv.“</p>

<p class="mlptext">„…?? Eh?“</p>

<p class="mlptext">„Ledbhuk Ghöv!“</p>

<p class="mlptext">„…??? Eh?“</p>

<p class="mlptext">„Hevhuv Hev!“</p>

<p class="mlptext">„Aa, Hevhuv Hov,“ zaraduje se konduktér a dá mi lístek do Ladbroke
Grove. Jakživ se tomu nenaučím.</p>

<p class="mlptext">Ale poznáte-li je blíže, jsou velmi milí a jemní; nikdy
nemluví mnoho, protože nikdy nemluví sami o sobě. Baví se jako děti, ale s nejvážnější
juchtovou tváří; mají spoustu vžité etikety, ale přitom jsou nenucení jako
štěňata. Jsou tvrdí jako z křemene, neschopní přizpůsobit se, konzervativní,
loajální, trochu plaší a vždy nesdílní; nedovedou vyjít ze své kůže, ale je to
kůže solidní a v každém ohledu výtečná. Nemůžeš s nimi mluvit, aby tě nepozvali
na oběd nebo na večeři; jsou pohostinní jako svatý Julián, ale nikdy nedovedou
překročit distanci od člověka k člověku. Je ti někdy úzko, jak se cítíš osamělý
ve středu těchto vlídných a ochotných lidí; ale kdybys byl malý chlapeček,
věděl bys, že jim můžeš důvěřovat víc než sám sobě, a byl bys tu volný a ctěný
jako nikde na světě; strážník by nafoukl tváře, aby tě rozesmál, starý pán by
si s tebou hrál v koulení a bělovlasá lady by odložila čtyřsetstránkový román,
aby se na tebe pěkně podívala sivýma a dosud mladýma očima.</p>

<h3 class="mlpuroven3nadpis" id="sigil_toc_id_32">Několik
tváří</h3>
<p class="mlptextbez1radku">Avšak mám tu ještě několik tváří, které musím udat a popsat.</p>

<p class="mlpobrazky1"><img alt="63" src="../Images/63.JPG"/><br/></p>

<p class="mlptext">To je pan <span class="mlpznakkurziva11b">Seton Watson</span>
čili Scotus Viator; znáte jej všichni, neboť bojoval s námi jako archanděl
Gabriel. Má dům na ostrově Skye, píše historii Srbů a večer hraje na pianolu u krbu
s hořící rašelinou; má krásnou vysokou paní, dva nepromokavé kluky a modrooké
nunátko, okna k moři a ostrovům, dětská ústa a pokoje plné předků a obrazů z Čech;
jemný a váhavý člověk daleko subtilnější tváře, než bys čekal u tohoto přísného
a spravedlivého skotského poutníka.</p>

<p class="mlpobrazky1"><img alt="64" src="../Images/64.JPG"/><br/></p>

<p class="mlptext">To je pan <span class="mlpznakkurziva11b">Nigel Playfair</span>,
divadelník; to je ten pán, co zanesl do Anglie moje kusy, ale dělá i lepší
věci, je kliďas, umělec, podnikatel a jeden z mála opravdu moderních režisérů v
Anglii.</p>

<p class="mlpobrazky1"><img alt="65" src="../Images/65.JPG"/><br/></p>

<p class="mlptext">To je pan <span class="mlpznakkurziva11b">John Galsworthy</span>,
jednou jako dramatik a podruhé jako romanopisec, neboť, jářku, musíte ho znát
po obou stránkách. Je to velmi tichý, jemný a dokonalý muž s tváří kněze nebo
sudího, útlý a šlašitý, udělaný z taktu, zdrželivosti a zamyšlené plachosti,
nesmírně vážný, jen kolem očí se mu to usmívá vlídnými, pozorně nabranými
vráskami; má paní, která je mu velmi podobna, a jeho knížky jsou dokonalá a moudrá
díla citlivého a poněkud smutného pozorovatele.</p>

<p class="mlpobrazky1"><img alt="66" src="../Images/66.JPG"/><br/></p>

<p class="mlptext"><span class="calibre18">To je pan <span class="mlpznakkurziva11b">G. K. Chesterton</span>; nakreslil jsem ho letícího,
jednak proto, že jsem z něho mohl mít spíše jen letmý dojem, a pak pro jeho
rajskou bujarost. Bohužel v té chvíli byl snad nějak stísněn situací trochu
oficiální; mohl se jenom usmívat, ale jeho úsměv vydá za tři jiné. Kdybych mohl
psát o jeho knížkách, o jeho poetické demokratičnosti, o jeho geniálním optimismu,
byl by to nejveselejší z mých listů; ale protože jsem si vzal do hlavy psát
jenom o tom, co jsem viděl svýma očima, popisuji vám rozsáhlého pána, jenž
prostorovým útvarem připomíná Viktora Dyka, má mušketýrské kníry a plachá,
chytrá očka pod skřipcem a rozpačité ruce, jaké mívají tlustí lidé, a vlající
kravatu; je to zároveň dítě, obr, kudrnatý beránek a tur; má velkou brunátnou
hlavu zamyšleného a vrtošivého výrazu a na první pohled ve mně budil ostych a prudkou
náklonnost; víckrát jsem ho neviděl.</span></p>

<p class="mlpobrazky1"><img alt="67" src="../Images/67.JPG"/><br/></p>

<p class="mlptext">A to je pan <span class="mlpznakkurziva11b">H. G. Wells</span>,
jednou, jak vypadá mezi lidmi, a podruhé, jak vypadá doma; masivní hlava,
silné, rozložité plece, silné a teplé dlaně; podobá se hospodáři, dělnému
člověku, otci a všemu na světě. Má tenký a zamžený hlas člověka, který není
řečníkem, tvář popsanou myšlením a prací, harmonický dům, pěknou drobnou paní,
čilou jako čečetka, dva velké hravé hochy, oči jakoby přimhouřené a obestřené
pod silným anglickým obočím. Prostý a rozumný, zdravý, silný, velmi informovaný
a velmi obyčejný ve všem, co toto slovo má dobrého a vitálního. Člověk
zapomíná, že mluví s velkým spisovatelem, protože mluví s rozvážným a univerzálním
člověkem. Buďte hodně zdráv, Mr. Wells.</p>

<p class="mlpobrazky1"><img alt="68" src="../Images/68.JPG"/><br/></p>

<p class="mlptext">Toto je osoba téměř nadpřirozená, pan <span class="mlpznakkurziva11b">Bernard Shaw</span>; nemohl jsem ho nakreslit lépe,
neboť pořád se hýbe a povídá. Je ohromně vysoký, tenký a rovný, vypadá polo
jako Pán Bůh a polo jako velmi zlomyslný satyr, který však tisíciletou
sublimací ztratil všechno příliš přírodní. Má bílé vlasy, bílou bradu a velmi
růžovou pleť, nelidsky jasné oči, silný a bojovný nos, něco rytířského z Dona
Quijota, něco apoštolského a něco, co si dělá legraci ze všeho na světě, i ze
sebe sama; jakživ jsem neviděl bytost tak neobyčejnou; abych řekl pravdu, já
jsem se ho bál. Myslil jsem, že je to nějaký duch, který si jenom hraje na slavného
Bernarda Shawa. Je vegetariánem, nevím, zda ze zásady nebo z gurmánství;
člověk nikdy neví, mají-li lidé zásady ze zásady nebo pro osobní potěšení. Má
rozvážnou paní, tichý klavecisínek<a href="../Text/anglicke_listy_016.html#_ftn10" title="" class="pcalibre calibre3 pcalibre1" id="_ftnref10"><span class="msofootnotereference"><span class="calibre25"><span class="msofootnotereference"><span class="calibre26">[10]</span></span></span></span></a>
a okna na Temži; jiskří životem a povídá spoustu zajímavých věcí o sobě, o Strindbergovi,
o Rodinovi a jiných slavných věcech; naslouchat mu je rozkoš spojená s hrůzou.</p>

<p class="mlpobrazky1"><img alt="69" src="../Images/69.JPG"/><br/></p>

<p class="mlptext">Měl bych ještě nakreslit mnoho pozoruhodných a krásných hlav,
které jsem potkal; byli to muži, ženy i hezké dívky, literáti, žurnalisté,
studenti, Indové, učenci, clubmani, Amerikáni a všecko, co je na světě; ale
musím se už loučit, přátelé; nechci věřit, že jsem vás viděl naposled.</p>

<h3 class="mlpuroven3nadpis" id="sigil_toc_id_33">Útěk</h3>
<p class="mlptextbez1radku">Nakonec vyzradím hrozné věci; například anglická
neděle je strašlivá. Lidé říkají, že neděle je proto, aby se mohlo jet do přírody;
není to pravda; lidé jedou do přírody, aby se v divoké panice zachránili před
anglickou nedělí. V sobotu popadne každého Brita temný pud někam uprchnout, tak
jako zvěř v temném pudu prchá před blížícím se zemětřesením. Kdo nemohl
uniknout, uchýlí se aspoň do kostela, aby v modlitbách a zpěvu přečkal den
hrůzy. Den, kdy se nevaří, nejezdí, nekouká a nemyslí. Nevím, pro jaké
nevýslovné viny odsoudil Hospodin Anglii k týdennímu trestu neděle.</p>

<p class="mlpobrazky1"><img alt="70" src="../Images/70.JPG"/><br/></p>

<p class="mlptext"><span class="calibre13">Anglická kuchyně je dvojího
druhu: dobrého a prostředního. Dobrá anglická kuchyně je prostě francouzská
kuchyně; prostřední kuchyně v prostředním hotelu pro prostředního Angličana
vysvětluje do velké míry anglickou zasmušilost a zamlklost. Nikdo nemůže zářit
a trylkovat, žvýkaje pressed beef potřený ďábelskou hořčicí. Nikdo se nemůže
nahlas radovat, odlepuje si od zubů třesoucí se pudink z tapioky. Člověk hrozně
zvážní, dostane-li lososa politého růžovou škrobovinou; a má-li k snídani, k obědu
i k večeři něco, co zaživa je rybou a v melancholickém stavu poživatelnosti se
jmenuje fried sole, vydělal-li si třikrát denně žaludek černou čajovou jirchou
a napil-li se zasmušilého, teplého piva, požil-li univerzálních omáček, konzervované
zeleniny, custardu</span><a href="../Text/anglicke_listy_016.html#_ftn11" title="" class="pcalibre calibre3 pcalibre1" id="_ftnref11"><span class="msofootnotereference"><span class="calibre94"><span class="msofootnotereference"><span class="calibre95">[11]</span></span></span></span></a><span class="calibre13"> a muttonu, nuže, vyčerpal snad všechny tělesné
požitky průměrného Angličana a počíná chápat jeho uzavřenost, vážnost a přísné
mravy. Proti tomu topinky, opékaný sýr a pečený špek jsou jistě dědictví veselé
staré Anglie. Jsem přesvědčen, že starý Shakespeare se neproléval čajovým
tříslem a starý Dickens se netěšil ze života nad hovězí konzervou; pokud se
týče starého Johna Knoxe, nejsem si tím tak jist.</span></p>

<p class="mlptext">Anglické kuchyni schází nějaká lehkost a květnatost, radost ze
života, melodičnost a hříšné rozkošnictví. Řekl bych, že to schází také
anglickému životu. Anglická ulice není rozkošnická. Obyčejný a průměrný život
není prosypán veselými hluky, pachy a podívanými. Obyčejný den nejiskří pěknými
náhodami, úsměvy, poupaty událostí. Nemůžeš se sdružit s ulicí, lidmi a hlasy.
Nic na tebe nemrkne přátelsky a sdílně.</p>

<p class="mlptext"><span class="calibre13">Milenci se milují v parcích
těžce, zahryznutě a beze slova. Pijáci pijí v barech, každý pro sebe. Průměrný
člověk jede domů a čte noviny, nekoukaje napravo ani nalevo. Doma má krb,
zahrádku a nedotknutelné soukromí rodiny. Mimoto pěstuje sport a weekend. Víc
jsem o jeho životě nemohl zjistit.</span></p>

<p class="mlptext">Kontinent je hlučnější, méně ukázněný, špinavější, vzteklejší,
prohnanější, vášnivější, družnější, zamilovanější, poživačný, bujný, hrubý,
hovorný, nevázaný a jaksi míň dokonalý. Prosím vás, dejte mně jízdní lístek
rovnou na kontinent.</p>

<p class="mlpobrazky1"><img alt="71" src="../Images/71.JPG"/><br/></p>

<h3 class="mlpuroven3nadpis" id="sigil_toc_id_34">Na lodi</h3>
<p class="mlptextbez1radku">Člověk na břehu by chtěl být na lodi, jež odjíždí;
člověk na lodi by chtěl být na břehu, který je v dálce. Když jsem byl v Anglii,
pořád jsem myslil na to, co krásného je doma. Až budu doma, budu snad myslit na
to, co je v Anglii vyššího a lepšího než kde jinde.</p>

<p class="mlptext">Viděl jsem velikost a moc, bohatství, blahobyt a vyspělost
nevyrovnatelnou. Nikdy mi nebylo smutno, že jsme malý a nehotový kousek světa.
Být malý, neurovnaný a nedodělaný je dobré a statečné poslání. Jsou veliké a nádherné
transatlantiky se třemi komíny, první třídou, koupelnami a leštěnou mosazí; a jsou
malé čadící parníčky, jež hrkotají po velikém moři; je to, lidi, docela pěkná
kuráž, být takovým malým a nepohodlným vehiklem. A neříkejte, že jsou u nás
malé poměry; vesmír kolem nás je chválabohu stejně veliký jako vesmír kolem
Britského impéria. Malý parníček toho tolik nepojme jako taková velká loď; ale
haha, pane, může doplout stejně daleko nebo někam jinam. Záleží na mužstvu.</p>

<p class="mlpobrazky1"><img alt="72" src="../Images/72.JPG"/><br/></p>

<p class="mlptext">Ještě mi všecko hučí v hlavě; chvíli je to, jako když člověk
vyjde z veliké továrny a je ohlušen tím tichem venku, a chvíli zase, jako by
ještě zvonily všechny pobožné zvony Anglie:</p>

<p class="mlpobrazky1"><img alt="73" src="../Images/73.JPG"/><br/></p>

<p class="mlptext"><span class="calibre13">Ale už se mi do toho
míchají česká slova, která budu za maličko slyšet. Jsme malý národ, a proto mi
každý bude připadat, jako bych ho osobně znal. První, koho uvidím, bude
obtloustlý a hlasitý člověk s viržinkou, člověk projevující nějakou
nespokojenost, cholerický, podrážděný, hovorný a se srdcem na talíři. I pozdrav
Bůh, jako bychom se znali.</span></p>

<p class="mlptext"><span class="calibre13">Ta nízká proužka na obzoru,
to je už Holandsko se svými větrníky, alejemi a černobílými kravkami; rovná a pěkná
země, lidová, srdečná a pohodlná.</span></p>

<p class="mlptext">Anglický bílý břeh zatím zmizel; škoda, zapomněl jsem se
rozloučit. Ale až budu doma, budu si přemílat všechno, co jsem viděl, a ať bude
o čemkoliv řeč, o výchově dětí nebo o dopravnictví, o literatuře nebo o úctě
člověka k člověku, o koních nebo o lenoškách, o tom, jací lidé jsou nebo jací
by měli být, začnu znalecky povídat: „To v Anglii…“</p>

<p class="mlptext">Ale nikdo mne už nebude poslouchat.</p>

<p class="mlpobrazky1"><img alt="74" src="../Images/74.JPG"/><br/></p>

</div>
</body>
</html>
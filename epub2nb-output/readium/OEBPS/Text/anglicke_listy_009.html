<?xml version="1.0" encoding="utf-8"?>
<!DOCTYPE html PUBLIC "-//W3C//DTD XHTML 1.1//EN"
  "http://www.w3.org/TR/xhtml11/DTD/xhtml11.dtd">

<!--?xml version='1.0' encoding='utf-8'?--><html xmlns="http://www.w3.org/1999/xhtml">
<head>
    <meta name="Generator" content="Microsoft Word 15 (filtered)"/>
    <title>Anglické listy</title>
    <meta http-equiv="Content-Type" content="text/html; charset=utf-8"/>
  <link href="../Styles/stylesheet.css" rel="stylesheet" type="text/css"/>
<link href="../Styles/page_styles.css" rel="stylesheet" type="text/css"/>
</head>
  <body>
<div class="wordsection3">
<h2 class="mlpuroven2kapitola">Listy
o Irsku</h2>

<h4 class="mlpuroven4nadpis" id="sigil_toc_id_23">I.</h4>

<p class="mlptextbez1radku">Chtěl jsem vlastně psáti listy z Irska; dokonce tam
nemám dále než mizerných několik hodin; proč tam nejedu, není ani mně zcela
jasno. Myslím, že je tím vinna irská otázka.</p>

<p class="mlptext">Položil jsem irskou otázku skoro všem Angličanům, Skotům,
Kymrům i Galům, s kterými jsem se setkal; ptal jsem se jich, co vlastně mám v Irsku
vidět a kam zamířit; zdá se mi, že jim tato otázka byla jaksi nepříjemná. Řekli
mi, abych jel raději do Oxfordu nebo do Stratfordu-on-Avon nebo do mořských
lázní. I vzplanula má zvědavost tím silněji.</p>

<p class="mlptext">„Jeďte na sever,“ radil mi jeden.</p>

<p class="mlptext">„Jeďte na západ,“ radil mi druhý jaksi bez nadšení.</p>

<p class="mlptext">„Jeďte na jih,“ děl třetí, „já tam sice nebyl, ale když už tam
chcete jet…“</p>

<h4 class="mlpuroven4nadpis" id="sigil_toc_id_24">II.</h4>

<p class="mlptextbez1radku">Otázka: Já bych se rád podíval do Irska. Co tomu
říkáte?</p>

<p class="mlptext">Odpověď: Ah eh eh eh oh oh. Eh?</p>

<p class="mlptext">Otázka: Cože?</p>

<p class="mlptext">Odpověď: Že tam není docela klidno.</p>

<p class="mlptext">Otázka: Je to tak zlé?</p>

<p class="mlptext"><span class="calibre23">Odpověď: Nu, taky tam
vyhazují mosty do povětří, a když jede vlak – –</span></p>

<p class="mlptext">Otázka: Vyletí každý vlak do vzduchu?</p>

<p class="mlptext">Odpověď (poněkud nejistě): Ne, každý ne. Víte co? Jeďte do Belfastu.
Tam to máte skoro jako tady…</p>

<h4 class="mlpuroven4nadpis" id="sigil_toc_id_25">III.</h4>

<p class="mlptextbez1radku">Mr. Shaw pak radil jen jediné místo v Irsku; je to
malý ostrůvek na jihu, jehož jméno jsem zapomněl. Tam prý je lid velmi zachovalý;
bohužel, dodal Mr. Shaw, na řečeném ostrůvku není možno přistát.</p>

<h4 class="mlpuroven4nadpis" id="sigil_toc_id_26">IV.</h4>

<p class="mlptextbez1radku">Dobrá, podíváš se tam na vlastní pěst. Koupíš si
nějakého průvodce po Irsku, vybereš si několik pěkných míst a budeš psát listy
z Irska.</p>

<p class="mlptext">Od Glasgowa počínajíc běhám po všech knihkupcích a kupuji
průvodce po Irsku. Ale knihkupec vrtí povážlivě hlavou; ne, nemá žádného
průvodce po Irsku. Má průvodce po Cornwallu a Dukeries, po Snowdonii a výstavě
ve Wembley, ale náhodou zrovna nic o Irsku, sorry, docela nic. „Naši lidé tam
nejezdí.“</p>

<p class="mlpobrazky1"><img alt="54" src="../Images/54.JPG"/><br/></p>

<h4 class="mlpuroven4nadpis" id="sigil_toc_id_27">V.</h4>

<p class="mlptextbez1radku">Mizerných několik hodin mám odtud do Irska; ale
řekněte, mám pro nic a za nic zahodit strašné tajemství, kterým je pro mne tato
země obestřena? I budu se povždy s láskou a radostí dívat na mapu Irska: Hle,
země, z níž jsem roušky nesňal.</p>

</div>
</body>
</html>